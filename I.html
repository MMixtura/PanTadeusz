<html>
<head>
<meta http-equiv="Content-type" content="text/html; charset=ISO-8859-2" />
<title>Pan Tadeusz - I</title>
</head>

<body>
<FONT SIZE="+3" COLOR="#00008B">KSIĘGA I</FONT><BR>
<FONT SIZE="+3" COLOR="#DC143C">Gospodarstwo
</FONT><BR>
<BR>
<br>
<i><font color="#008000">
        <A HREF="#panicz">Powrót  </A>panicza.- Spotkanie się najpierwsze <A HREF="#spotkanie">w pokoiku,</A>drugie u
        <A HREF="#stol"> stołu.</A> - Ważna Sędziego <A HREF="#grzecz">nauka o grzeczności.</A>
        - Podkomorzego uwagi polityczne nad<A HREF="#moda"> modami.</A> - Początek
        sporu o <A HREF="#kusy">Kusego i Sokoła.</A> - <A HREF="#zale">Żale</A> Wojskiego. - Ostatni
        Woźny <A HREF="#trybunal">Trybunału</A>. - Rzut oka na ówczesny stan
        polityczny Litwy i <A HREF="#europa">Europy</A>.</font></i><br><br>
Litwo! Ojczyzno moja! ty jesteś jak zdrowie<BR>
Ile cię trzeba cenić, ten tylko się dowie,<BR>
Kto cię stracił. Dziś piękność twą w całej ozdobie<BR>
Widzę i opisuję, bo tęsknię po tobie.<BR>
<BR>
Panno święta, co Jasnej bronisz Częstochowy<BR>
I w Ostrej świecisz Bramie! Ty, co gród zamkowy<BR>
Nowogródzki ochraniasz z jego wiernym ludem!<BR>
Jak mnie dziecko do zdrowia powróciłaś cudem,<BR>
(Gdy od płaczącej matki pod Twoją opiekę<BR>
Ofiarowany, martwą podniosłem powiekę<BR>
I zaraz mogłem pieszo do Twych świątyń progu<BR>
Iść za wrócone życie podziękować Bogu),<BR>
Tak nas powrócisz cudem na Ojczyzny łono.<BR>
Tymczasem przenoś moją duszę utęsknioną<BR>
Do tych pagórków leśnych, do tych łąk zielonych,<BR>
Szeroko nad błękitnym Niemnem rozciągnionych;<BR>
Do tych pól malowanych zbożem rozmaitem,<BR>
Wyzłacanych pszenicą, posrebrzanych żytem;<BR>
Gdzie bursztynowy świerzop, gryka jak śnieg biała,<BR>
Gdzie panieńskim rumieńcem dzięcielina pała,<BR>
A wszystko przepasane jakby wstęgą, miedzą<BR>
Zieloną, na niej z rzadka ciche grusze siedzą.<BR>
&nbsp;&nbsp;&nbsp;&nbsp;&nbsp;Śród takich pól przed laty, nad brzegiem ruczaju,<BR>
Na pagórku niewielkim, we brzozowym gaju,<BR>
Stał dwór szlachecki, z drzewa, lecz podmurowany;<BR>
Świeciły się z daleka pobielane ściany,<BR>
Tym bielsze, że odbite od ciemnej zieleni<BR>
Topoli, co go bronią od wiatrów jesieni.<BR>
Dom mieszkalny niewielki, lecz zewsząd chędogi,<BR>
I stodołę miał wielką, i przy niej trzy stogi<BR>
Użątku, co pod strzechą zmieścić się nie może;<BR>
Widać, że okolica obfita we zboże,<BR>
I widać z liczby kopic, co wzdłuż i wszerz smugów<BR>
Świecą gęsto jak gwiazdy, widać z liczby pługów<BR>
Orzących wcześnie łany ogromne ugoru,<BR>
Czarnoziemne, zapewne należne do dworu,<BR>
Uprawne dobrze na kształt ogrodowych grządek:<BR>
Że w tym domu dostatek mieszka i porządek.<BR>
Brama na wciąż otwarta przechodniom ogłasza,<BR>
Że gościnna, i wszystkich w gościnę zaprasza.<BR>
<A NAME="panicz"><BR>
Właśnie dwukonną bryką wjechał młody panek<BR></A>
I obiegłszy dziedziniec zawrócił przed ganek,<BR>
Wysiadł z powozu; konie, porzucone same,<BR>
Szczypiąc trawę ciągnęły powoli pod bramę.<BR>
We dworze pusto: bo drzwi od ganku zamknięto<BR>
Zaszczepkami, i kołkiem zaszczepki przetknięto.<BR>
Podróżny do folwarku nie biegł sług zapytać,<BR>
Odemknął, wbiegł do domu, pragnął go powitać.<BR>
Dawno domu nie widział, bo w dalekim mieście<BR>
Kończył nauki, końca doczekał nareszcie.<BR>
Wbiega i okiem chciwie ściany starodawne<BR>
Ogląda czule, jako swe znajome dawne.<BR>
Też same widzi sprzęty, też same obicia,<BR>
Z którymi się zabawiać lubił od powicia;<BR>
Lecz mniej wielkie, mniej piękne, niż się dawniej zdały<BR>
I też same portrety na ścianach wisiały.<BR>
Tu Kościuszko w czamarce krakowskiej, z oczyma<BR>
Podniesionymi w niebo, miecz oburącz trzyma;<BR>
Takim był, gdy przysięgał na stopniach ołtarzów,<BR>
Że tym mieczem wypędzi z Polski trzech mocarzów,<BR>
Albo sam na nim padnie. Dalej w polskiej szacie<BR>
Siedzi Rejtan żałośny po wolności stracie,<BR>
W ręku trzymna nóż, ostrzem zwrócony do łona,<BR>
A przed nim leży <I>Fedon</I> i <I>Żywot Katona.</I><BR>
Dalej Jasiński, młodzian piękny i posępny,<BR>
Obok Korsak, towarzysz jego nieodstępny,<BR>
Stoją na szańcach Pragi, na stosach Moskali,<BR>
Siekąc wrogów, a Praga już się wkoło pali.<BR>
Nawet stary stojący zegar kurantowy<BR>
W drewnianej szafie poznał, u wniścia alkowy,<BR>
I z dziecinną radością pociągnął za sznurek,<BR>
By stary Dąbrowskiego posłyszeć mazurek.<BR>
<BR>
Biegał po całym domu i szukał komnaty,<BR>
Gdzie mieszkał dzieckiem będąc, przed dziesięciu laty.<BR>
Wchodzi, cofnął się, toczył zdumione źrenice<BR>
Po ścianach; w tej komnacie mieszkanie kobiece?<BR>
Któż by tu mieszkał? Stary stryj nie był żonaty,<BR>
A ciotka w Petersburgu mieszkała przed laty.<BR>
To nie był ochmistrzyni pokój? Fortepiano?<BR>
Na nim nuty i książki; wszystko porzucano<BR>
Niedbale i bezładnie; nieporządek miły!<BR>
Niestare były rączki, co je tak rzuciły.<BR>
Tuż i sukienka biała, świeżo z kołka zdjęta<BR>
Do ubrania, na krzesła poręczu rozpięta.<BR>
A na oknach donice z pachnącymi ziołki,<BR>
Geranium, lewkonija, astry i fijołki.<BR>
Podróżny stanął w jednym z okien - nowe dziwo:<BR>
W sadzie, na brzegu niegdyś zarosłym pokrzywą,<BR>
Był maleńki ogródek, ścieżkami porznięty,<BR>
Pełen bukietów trawy angielskiej i mięty.<BR>
Drewniany, drobny, w cyfrę powiązany płotek<BR>
Połyskał się wstążkami jaskrawych stokrotek.<BR>
Grządki, widać, że były świeżo polewane;<BR>
Tuż stało wody pełne naczynie blaszane,<BR>
Ale nigdzie nie widać było ogrodniczki;<BR>
Tylko co wyszła; jeszcze kołyszą się drzwiczki<BR>
Świeżo trącone, blisko drzwi ślad widać nóżki<BR>
Na piasku, bez trzewika była i pończoszki;<BR>
Na piasku drobnym, suchym, białym na kształt śniegu,<BR>
Ślad wyraźny, lecz lekki, odgadniesz, że w biegu<BR>
Chybkim był zostawiony nóżkami drobnemi<BR>
Od kogoś, co zaledwie dotykał się ziemi.<BR>
<BR>
Podróżny długo w oknie stał patrząc, dumając,<BR>
Wonnymi powiewami kwiatów oddychając,<BR>
Oblicze aż na krzaki fijołkowe skłonił,<BR>
Oczyma ciekawymi po drożynach gonił<BR>
I znowu je na drobnych śladach zatrzymywał,<BR>
Myślał o nich i, czyje były, odgadywał.<BR>
Przypadkiem oczy podniósł, i tuż na parkanie<A NAME="spotkanie"><BR>
Stała młoda dziewczyna. - Białe jej ubranie<BR>
</A>Wysmukłą postać tylko aż do piersi kryje,<BR>
Odsłaniając ramiona i łabędzią szyję.<BR>
W takim Litwinka tylko chodzić zwykła z rana,<BR>
W takim nigdy nie bywa od mężczyzn widziana;<BR>
Więc choć świadka nie miała, założyła ręce<BR>
Na piersiach, przydawając zasłony sukience.<BR>
Włos w pukle nie rozwity, lecz w węzełki małe<BR>
Pokręcony, schowany w drobne strączki białe,<BR>
Dziwnie ozdabiał głowę, bo od słońca blasku<BR>
Świecił się, jak korona na świętych obrazku.<BR>
Twarzy nie było widać, zwrócona na pole<BR>
Szukała kogoś okiem, daleko, na dole;<BR>
Ujrzała, zaśmiała się i klasnęła w dłonie,<BR>
Jak biały ptak zleciała z parkanu na błonie<BR>
I wionęła ogrodem, przez płotki, przez kwiaty,<BR>
I po desce opartej o ścianę komnaty,<BR>
Nim spostrzegł się, wleciała przez okno, świecąca,<BR>
Nagła, cicha i lekka jak światłość miesiąca.<BR>
Nucąc chwyciła suknie, biegła do zwierciadła;<BR>
<Wtem ujrzała młodzieńca i z rąk jej wypadła<BR>
Suknia, a twarz ad strachu i dziwu pobladła.<BR>
Twarz podróżnego barwą spłonęła rumianą,<BR>
Jak obłok, gdy z jutrzenką napotka się raną;<BR>
Skromny młodzieniec oczy zmrużył i przysłonił,<BR>
Chciał coś mówić, przepraszać, tylko się ukłonił<BR>
I cofnął; dziewica krzyknęła boleśnie,<BR>
Niewyraźnie, jak dziecko przestraszone we śnie;<BR>
Podróżny zląkł się, spójrzał, lecz już jej nie było,<BR>
Wyszedł zmieszany i czuł, że serce mu biło<BR>
Głośno, i sam nie wiedział, czy go miało śmieszyć<BR>
To dziwaczne spotkanie, czy wstydzić, czy cieszyć.<BR>
<BR>
Tymczasem na folwarku nie uszło baczności,<BR>
Że przed ganek zajechał któryś z nowych gości.<BR>
Już konie w stajnię wzięto, już im hojnie dano,<BR>
Jako w porządnym domu, i obrok, i siano:<BR>
Bo Sędzia nigdy nie chciał, według nowej mody,<BR>
Odsyłać konie gości Żydom do gospody.<BR>
Słudzy nie wyszli witać, ale nie myśl wcale,<BR>
Aby w domu Sędziego służono niedbale;<BR>
Słudzy czekają, nim się pan Wojski ubierze,<BR>
Który teraz za domem urządzał wieczerzę.<BR>
On Pana zastępuje i on, w niebytności<BR>
Pana, zwykł sam przyjmować i zabawiać gości<BR>
(Daleki krewny pański i przyjaciel domu).<BR>
Widząc gościa, na folwark dążył po kryjomu<BR>
(Bo nie mógł wyjść spotykać w tkackim pudermanie),<BR>
Wdział więc, jak mógł najprędzej, niedzielne ubranie,<BR>
Nagotowane z rana, bo od rana wiedział,<BR>
Że u wieczerzy będzie z mnóstwem gości siedział.<BR>
<BR>
Pan Wojski poznał z dala, ręce rozkrzyżował<BR>
I z krzykiem podróżnego ściskał i całował;<BR>
Zaczęła się ta prędka, zmieszana rozmowa,<BR>
W której lat kilku dzieje chciano zamknąć w słowa<BR>
Krótkie i poplątane, w ciąg powieści, pytań,<BR>
Wykrzykników i westchnień, i nowych powitań.<BR>
Gdy się pan Wojski dosyć napytał, nabadał,<BR>
Na samym końcu dzieje tego dnia powiadał.<BR>
<BR>
"Dobrze, mój Tadeuszu (bo tak nazywano<BR>
Młodzieńca, który nosił Kościuszkowskie miano<BR>
Na pamiątkę, że w czasie wojny się urodził),<BR>
Dobrze, mój Tadeuszu, żeś się dziś nagodził<BR>
Do domu, właśnie kiedy mamy panien wiele.<BR>
Stryjaszek myśli wkrótce sprawić ci wesele;<BR>
Jest z czego wybrać; u nas towarzystwo liczne<BR>
Od kilku dni zbiera się na sądy graniczne,<BR>
Dla skończenia dawnego z panem Hrabią sporu,<BR>
I pan Hrabia ma jutro sam zjechać do dworu;<BR>
Podkomorzy już zjechał z żoną i z córkami.<BR>
Młodzież poszła do lasu bawić się strzelbami,<BR>
A starzy i kobiety żniwo oglądają<BR>
Pod lasem, i tam pewnie na młodzież czekają.<BR>
Pójdziemy, jeśli zechcesz, i wkrótce spotkamy<BR>
Stryjaszka, Podkomorstwo i szanowne damy".<BR>
<BR>
Pan Wojski z Tadeuszem idą pod las drogą<BR>
I jeszcze się do woli nagadać nie mogą.<BR>
<BR>
Słońce ostatnich kresów nieba dochodziło,<BR>
Mniej silnie, ale szerzej niż we dnie świeciło,<BR>
Całe zaczerwienione, jak zdrowe oblicze<BR>
Gospodarza, gdy prace skończywszy rolnicze<BR>
Na spoczynek powraca; już krąg promienisty<BR>
Spuszcza się na wierzch boru i już pomrok mglisty,<BR>
Napełniając wierzchołki i gałęzie drzewa,<BR>
Cały las wiąże w jedno i jakoby zlewa;<BR>
I bór czernił się na kształt ogromnego gmachu,<BR>
Słońce nad nim czerwone jak pożar na dachu;<BR>
Wtem zapadło do głębi; jeszcze przez konary<BR>
Błysnęło, jako świeca przez okienic szpary,<BR>
I zgasło. I wnet sierpy, gromadnie dzwoniące<BR>
We zbożach, i grabliska suwane po łące<BR>
Ucichły i stanęły: tak pan Sędzia każe,<BR>
U niego ze dniem kończą prace gospodarze.<BR>
"Pan świata wie, jak długo pracować potrzeba;<BR>
Słońce, Jego robotnik, kiedy znidzie z nieba,<BR>
Czas i ziemianinowi ustępować z pola".<BR>
Tak zwykł mawiać pan Sędzia; a Sędziego wola<BR>
Była ekonomowi poczciwemu świętą,<BR>
Bo nawet wozy, w które już składać zaczęto<BR>
Kopę żyta, niepełne jadą do stodoły;<BR>
Cieszą się z nadzwyczajnej ich lekkości woły.<BR>
<BR>
Właśnie z lasu wracało towarzystwo całe,<BR>
Wesoło, lecz w porządku; naprzód dzieci małe<BR>
Z dozorcą, potem Sędzia szedł z Podkomorzyną,<BR>
Obok pan Podkomorzy otoczon rodziną;<BR>
Panny tuż za starszymi, a młodzież na boku;<BR>
Panny szły przed młodzieżą o jakie pół kroku<BR>
(Tak każe przyzwoitość) ; nikt tam nie rozprawiał<BR>
O porządku, nikt mężczyzn i dam nie ustawiał,<BR>
A każdy mimowolnie porządku pilnował.<BR>
Bo Sędzia w domu dawne obyczaje chował<BR>
I nigdy nie dozwalał, by chybiano względu<BR>
Dla wieku, urodzenia, rozumu, urzędu;<BR>
"Tym ładem, mawiał, domy i narody słyną,<BR>
Z jego upadkiem domy i narody giną".<BR>
Więc do porządku wykli domowi i słudzy;<BR>
I przyjezdny gość, krewny albo człowiek cudzy,<BR>
Gdy Sędziego nawiedził, skoro pobył mało,<BR>
Przejmował zwyczaj, którym wszystko oddychało.<BR>
<BR>
Krótkie były Sędziego z synowcem witania,<BR>
Dał mu poważnie rękę do pocałowania<BR>
I w skroń ucałowawszy, uprzejmie pozdrowił;<BR>
A choć przez wzgląd na gości niewiele z nim mówił,<BR>
Widać było z łez, które wylotem kontusza<BR>
Otarł prędko, jak kochał pana Tadeusza.<BR>
<BR>
W ślad gospodarza wszystko ze żniwa i z boru,<BR>
I z łąk, i z pastwisk razem wracało do dworu.<BR>
Tu owiec trzoda becząc w ulice się tłoczy<BR>
I wznosi chmurę pyłu; dalej z wolna kroczy<BR>
Stado cielic tyrolskich z mosiężnymi dzwonki;<BR>
Tam konie rżące lecą ze skoszonej łąki;<BR>
Wszystko bieży ku studni, której ramię z drzewa<BR>
Raz w raz skrzypi i napój w koryta rozlewa.<BR>
<BR>
Sędzia, choć utrudzony, chociaż w gronie gości,<BR>
Nie uchybił gospodarskiej, ważnej powinności,<BR>
Udał się sam ku studni; najlepiej z wieczora<BR>
Gospodarz widzi, w jakim stanie jest obora;<BR>
Dozoru tego nigdy sługom nie poruczy,<BR>
Bo Sędzia wie, że oko pańskie konia tuczy.<BR>
<A NAME="zale"><BR>
Wojski z woźnym Protazym ze świecami w sieni<BR>
</A>Stali i rozprawiali, nieco poróżnieni,<BR>
Bo w niebytność Wojskiego Woźny po kryjomu<BR>
Kazał stoły z wieczerzą powynosić z domu<BR>
I ustawić co prędzej w pośrodku zamczyska,<BR>
Którego widne były pod lasem zwaliska.<BR>
Po cóż te przenosiny? Pan Wojski się krzywił<BR>
I przepraszał Sędziego; Sędzia się zadziwił,<BR>
Lecz stało się; już późno i trudno zaradzić,<BR>
Wolał gości przeprosić i w pustki prowadzić.<BR>
Po drodze Woźny ciągle Sędziemu tłumaczył,<BR>
Dlaczego urządzenie pańskie przeinaczył:<BR>
We dworze żadna izba nie ma obszerności<BR>
Dostatecznej dla tylu, tak szanownych gości,<BR>
W zamku sień wielka, jeszcze dobrze zachowana,<BR>
Sklepienie całe - wprawdzie pękła jedna ściana,<BR>
Okna bez szyb, lecz latem nic to nie zawadzi;<BR>
Bliskość piwnic wygodna służącej czeladzi.<BR>
Tak mówiąc na Sędziego mrugał; widać z miny,<BR>
Że miał i taił inne, ważniejsze przyczyny.<BR>
<BR>
O dwa tysiące kroków zamek stał za domem,<BR>
Okazały budową, poważny ogromem,<BR>
Dziedzictwo starożytnej rodziny Horeszków;<BR>
Dziedzic zginął był w czasie krajowych zamieszków.<BR>
Dobra całe zniszczone sekwestrami rządu,<BR>
Bezładnością opieki, wyrokami sądu,<BR>
W cząstce spadły dalekim krewnym po kądzieli,<BR>
A resztę rozdzielono między wierzycieli.<BR>
Zamku żaden wziąść nie chciał, bo w szlacheckim stanie<BR>
Trudno było wyłożyć koszt na utrzymanie;<BR>
Lecz Hrabia, sąsiad bliski, gdy wyszedł z opieki,<BR>
Panicz bogaty, krewny Horeszków daleki,<BR>
Przyjechawszy z wojażu upodobał mury,<BR>
Tłumacząc, że gotyckiej są architektury;<BR>
Choć Sędzia z dokumentów przekonywał o tem,<BR>
Że architekt był majstrem z Wilna, nie zaś Gotem.<BR>
Dość, że Hrabia chciał zamku, właśnie i Sędziemu<BR>
Przyszła nagle taż chętka, nie wiadomo czemu.<BR>
Zaczęli proces w ziemstwie, potem w głównym sądzie,<BR>
W senacie, znowu w ziemstwie i w guberskim rządzie;<BR>
Wreszcie po wielu kosztach i ukazach licznych<BR>
Sprawa wróciła znowu do sądów granicznych.<BR>
<BR>
Słusznie Woźny powiadał, że w zamkowej sieni<BR>
Zmieści się i palestra, i goście proszeni.<BR>
Sień wielka jak refektarz, z wypukłym sklepieniem<BR>
Na filarach, podłoga wysłana kamieniem,<BR>
Ściany bez żadnych ozdób, ale mur chędogi;<BR>
Sterczały wkoło sarnie i jelenie rogi<BR>
Z napisami: gdzie, kiedy te łupy zdobyte;<BR>
Tuż myśliwców herbowne klejnoty wyryte<BR>
I stoi wypisany każdy po imieniu;<BR>
Herb Horeszków, Półkozic, jaśniał na sklepieniu.<BR>
<A NAME="stol"><BR>
Goście weszli w porządku i stanęli kołem;<BR>
</A>Podkomorzy najwyższe brał miejsce za stołem;<BR>
Z wieku mu i z urzędu ten zaszczyt należy,<BR>
Idąc kłaniał się damom, starcom i młodzieży.<BR>
Przy nim stał Kwestarz, Sędzia tuż przy Bernardynie,<BR>
Bernardyn zmówił krótki pacierz po łacinie;<BR>
Mężczyznom dano wódkę; wtenczas wszyscy siedli<BR>
I chołodziec litewski milcząc żwawo jedli.<BR>
<BR>
Pan Tadeusz, choć młodzik, ale prawem gościa<BR>
Wysoko siadł przy damach obok Jegomościa;<BR>
Między nim i stryjaszkiem jedno pozostało<BR>
Puste miejsce, jak gdyby na kogoś czekało.<BR>
Stryj nieraz na to miejsce i na drzwi poglądał,<BR>
Jakby czyjegoś przyjścia był pewny i żądał.<BR>
I Tadeusz wzrok stryja ku drzwiom odprowadzał,<BR>
I z nim na miejscu pustym oczy swe osadzał.<BR>
Dziwna rzecz! miejsca wkoło są siedzeniem dziewic,<BR>
Na które mógłby spójrzeć bez wstydu królewic,<BR>
Wszystkie zacnie zrodzone, każda młoda, ładna;<BR>
Tadeusz tam pogląda, gdzie nie siedzi żadna.<BR>
To miejsce jest zagadką, młódź lubi zagadki;<BR>
Roztargniony, do swojej nadobnej sąsiadki<BR>
Ledwie słów kilka wyrzekł, do Podkomorzanki;<BR>
Nie zmienia jej talerzów, nie nalewa szklanki,<BR>
I panien nie zabawia przez rozmowy grzeczne,<BR>
Z których by wychowanie poznano stołeczne;<BR>
To jedno puste miejsce nęci go i mami,<BR>
Już nie puste, bo on je napełnił myślami.<BR>
Po tym miejscu biegało domysłów tysiące,<BR>
Jako po deszczu żabki po samotnej łące;<BR>
Śród nich jedna króluje postać, jak w pogodę<BR>
Lilia jezior skroń białą wznosząca nad wodę.<BR>
<BR>
Dano trzecią potrawę. Wtem pan Podkomorzy,<BR>
Wlawszy kropelkę wina w szklankę panny Róży,<BR>
A młodszej przysunąwszy z talerzem ogórki,<BR>
Rzekł: "Muszę ja wam służyć, moje panny córki,<BR>
Choć stary i niezgrabny". Zatem się rzuciło<BR>
Kilku młodych od stołu i pannom służyło.<BR>
Sędzia, z boku rzuciwszy wzrok na Tadeusza<BR>
I poprawiwszy nieco wylotów kontusza,<BR>
Nalał węgrzyna i rzekł: "Dziś, nowym zwyczajem,<BR>
My na naukę młodzież do stolicy dajem,<BR>
I nie przeczym, że nasi synowie i wnuki<BR>
Mają od starych więcej książkowej nauki;<BR>
Ale co dzień postrzegam, jak młódź cierpi na tem,<BR>
Że nie ma szkół uczących żyć z ludźmi i światem.<BR>
Dawniej na dwory pańskie jachał szlachcic młody,<BR>
Ja sam lat dziesięć byłem dworskim Wojewody,<BR>
Ojca Podkomorzego, Mościwego Pana<BR>
(Mówiąc, Podkomorzemu ścisnął za kolana);<BR>
On mnie radą do usług publicznych sposobił,<BR>
Z opieki nie wypuścił, aż człowiekiem zrobił.<BR>
W mym domu wiecznie będzie jego pamięć droga,<BR>
Co dzień za duszę jego proszę Pana Boga.<BR>
Jeślim tyle na jego nie korzystał dworze<BR>
Jak drudzy, i wróciwszy w domu ziemię orzę,<BR>
Gdy inni, więcej godni Wojewody względów,<BR>
Doszli potem najwyższych krajowych urzędów,<BR>
Przynajmniej tom skorzystał, że mi w moim domu<BR>
Nikt nigdy nie zarzuci, bym uchybił komu<BR>
W uczciwości, w grzeczności; a ja powiem śmiało,<BR>
Grzeczność nie jest nauką łatwą ani małą.<BR>
Niełatwą, bo nie na tym kończy się, jak nogą<BR>
Zręcznie wierzgnąć, z uśmiechem witać lada kogo;<BR>
Bo taka grzeczność modna zda mi się kupiecka,<BR>
Ale nie staropolska ani też szlachecka.<BR>
Grzeczność wszystkim należy, lecz każdemu inna;<BR>
Bo nie jest bez grzeczności i miłość dziecinna,<BR>
I wzgląd męża dla żony przy ludziach, i pana<BR>
Dla sług swoich, a w każdej jest pewna odmiana.<BR>
Trzeba się długo uczyć, ażeby nie zbłądzić<BR>
I każdemu powinną uczciwość wyrządzić.<BR>
I starzy się uczyli; u panów rozmowa<BR>
Była to historyja żyjąca krajowa,<BR>
A między szlachtą dzieje domowe powiatu.<BR>
Dawano przez to poznać szlachcicowi bratu,<BR>
Że wszyscy o nim wiedzą, lekce go nie ważą;<BR>
Więc szlachcic obyczaje swe trzymał pod strażą.<BR>
Dziś człowieka nie pytaj: co zacz? kto go rodzi?<BR>
Z kim on żył, co porabiał? każdy gdzie chce wchodzi,<BR>
Byle nie szpieg rządowy i byle nie w nędzy.<BR>
Jak ów Wespazyjanus nie wąchał pieniędzy<BR>
I nie chciał wiedzieć, skąd są, z jakich rąk i krajów,<BR>
Tak nie chcą znać człowieka rodu, obyczajów!<BR>
Dość, że ważny i że się stempel na nim widzi,<BR>
Więc szanują przyjaciół jak pieniądze Żydzi".<BR>
<BR>
To mówiąc Sędzia gości obejrzał porządkiem;<BR>
Bo choć zawsze i płynnie mówił, i z rozsądkiem,<BR>
Wiedział, że niecierpliwa młodzież teraźniejsza,<BR>
Że ją nudzi rzecz długa, choć najwymowniejsza.<BR>
Ale wszyścy słuchali w milczeniu głębokiem;<BR>
Sędzia Podkomorzego zdał się radzić okiem,<BR>
Podkomorzy pochwałą rzeczy nie przerywał,<BR>
Ale częstym skinieniem głowy potakiwał.<BR>
Sędzia milczał, on jeszcze skinieniem przyzwalał;<BR>
Więc Sędzia jego puchar i swój kielich nalał<A NAME="grzecz"><BR>
I dalej mówił: "Grzeczność nie jest rzeczą małą:<BR></A>
Kiedy się człowiek uczy ważyć, jak przystało,<BR>
Drugich wiek, urodzenie, cnoty, obyczaje,<BR>
Wtenczas i swoją ważność zarazem poznaje:<BR>
Jak na szalach, żebyśmy nasz ciężar poznali,<BR>
Musim kogoś posadzić na przeciwnej szali.<BR>
Zaś godna jest Waszmościów uwagi osobnej<BR>
Grzeczność, którą powinna młódź dla płci nadobnej ;<BR>
Zwłaszcza gdy zacność domu, fortuny szczodroty<BR>
Objaśniają wrodzone wdzięki i przymioty.<BR>
Stąd droga do afektów i stąd się kojarzy<BR>
Wspaniały domów sojusz - tak myślili starzy.<BR>
A zatem..." Tu pan Sędzia nagłym zwrotem głowy<BR>
Skinął na Tadeusza, rzucił wzrok surowy,<BR>
Znać było, że przychodził już do wniosków mowy.<BR>
<A NAME="moda"><BR>
Wtem brząknął w tabakierkę złotą Podkomorzy<BR>
</A>I rzekł: "Mój Sędzio, dawniej było jeszcze gorzej!<BR>
Teraz nie wiem, czy moda i nas starych zmienia,<BR>
Czy młodzież lepsza, ale widzę mniej zgorszenia.<BR>
Ach, ja pamiętam czasy, kiedy do Ojczyzny<BR>
Pierwszy raz zawitała moda francuszczyzny!<BR>
Gdy raptem paniczyki młode z cudzych krajów<BR>
Wtargnęli do nas hordą gorszą od Nogajów,<BR>
Prześladując w Ojczyźnie Boga, przodków wiarę,<BR>
Prawa i obyczaje, nawet suknie stare.<BR>
Żałośnie było widzieć wyżółkłych młokosów,<BR>
Gadających przez nosy, a często bez nosów,<BR>
Opatrzonych w broszurki i w różne gazety,<BR>
Głoszących nowe wiary, prawa, toalety.<BR>
Miała nad umysłami wielką moc ta tłuszcza;<BR>
Bo Pan Bóg, kiedy karę na naród przepuszcza,<BR>
Odbiera naprzód rozum od obywateli.<BR>
I tak mędrsi fircykom oprzeć się nie śmieli,<BR>
I zląkł ich się jak dżumy jakiej cały naród,<BR>
Bo już sam wewnątrz siebie czuł choroby zaród;<BR>
Krzyczano na modnisiów, a brano z nich wzory;<BR>
Zmieniano wiarę, mowę, prawa i ubiory.<BR>
Była to maszkarada, zapustna swawola,<BR>
Po której miał przyjść wkrótce wielki post - niewola!<BR>
<BR>
Pamiętam, chociaż byłem wtenczas małe dziecię,<BR>
Kiedy do ojca mego w oszmiańskim powiecie<BR>
Przyjechał pan Podczaszyc na francuskim wózku,<BR>
Pierwszy człowiek, co w Litwie chodził po francusku.<BR>
Biegali wszyscy za nim jakby za rarogiem,<BR>
Zazdroszczono domowi, przed którego progiem<BR>
Stanęła Podczaszyca dwukolna dryndulka,<BR>
Która się po francusku zwała karyjulka.<BR>
Zamiast lokajów w kielni siedziały dwa pieski,<BR>
A na kozłach niemczysko chude na kształt deski;<BR>
Nogi miał długie, cienkie, jak od chmielu tyki,<BR>
W pończochach, ze srebrnymi klamrami trzewiki,<BR>
Peruka z harbajtelem zawiązanym w miechu.<BR>
Starzy na on ekwipaż parskali ze śmiechu,<BR>
A chłopi żegnali się mówiąc: że po świecie<BR>
Jeździ wenecki diabeł w niemieckiej karecie.<BR>
Sam Podczaszyc jaki był, opisywać długo,<BR>
Dosyć, że nam się zdawał małpą lub papugą,<BR>
W wielkiej peruce, którą do złotego runa<BR>
On lubił porównywać, a my do kołtuna.<BR>
Jeśli kto i czuł wtenczas, że polskie ubranie<BR>
Piękniejsze jest niż obcej mody małpowanie,<BR>
Milczał; boby krzyczała młodzież, że przeszkadza<BR>
Kulturze, że tamuje progresy, że zdradza!<BR>
Taka była przesądów owoczesnych władza!<BR>
<BR>
"Podczaszyc zapowiedział, że nas reformować,<BR>
Cywilizować będzie i konstytuować;<BR>
Ogłosił nam, że jacyś Francuzi wymowni<BR>
Zrobili wynalazek: iż ludzie są rowni;<BR>
Choć o tym dawno w Pańskim pisano zakonie<BR>
I każdy ksiądz toż samo gada na ambonie.<BR>
Nauka dawną była, szło o jej pełnienie!<BR>
Lecz wtenczas panowało takie oślepienie,<BR>
Że nie wierzono rzeczom najdawniejszym w świecie,<BR>
Jeśli ich nie czytano w francuskiej gazecie.<BR>
Podczaszyc, mimo równość, wziął tytuł markiża;<BR>
Wiadomo, że tytuły przychodzą z Paryża,<BR>
A natenczas tam w modzie był tytuł markiża.<BR>
Jakoż, kiedy się moda odmieniła z laty,<BR>
Tenże sam markiż przybrał tytuł demokraty;<BR>
Wreszcie z odmienną modą, pod Napoleonem,<BR>
Demokrata przyjechał z Paryża baronem;<BR>
Gdyby żył dłużej, może nową alternatą<BR>
Z barona przechrzciłby się kiedyś demokratą.<BR>
Bo Paryż częstą mody odmianą się chlubi,<BR>
A co Francuz wymyśli, to Polak polubi.<BR>
<BR>
"Chwała Bogu, że teraz jeśli nasza młodzież<BR>
Wyjeżdża za granicę, to już nie po odzież,<BR>
Nie szukać prawodawstwa w drukarskich kramarniach<BR>
Lub wymowy uczyć się w paryskich kawiarniach.<BR>
Bo teraz Napoleon, człek mądry a prędki,<BR>
Nie daje czasu szukać mody i gawędki.<BR>
Teraz grzmi oręż, a nam starym serca rosną,<BR>
Że znowu o Polakach tak na świecie głośno;<BR>
Jest sława, a więc będzie i Rzeczpospolita!<BR>
Zawżdy z wawrzynów drzewo wolności wykwita.<BR>
Tylko smutno, że nam, ach! tak się lata wleką<BR>
W nieczynności! a oni tak zawsze daleko!<BR>
Tak długo czekać! nawet tak rzadka nowina!<BR>
Ojcze Robaku (ciszej rzekł do Bernardyna),<BR>
Słyszałem, żeś zza Niemna odebrał wiadomość;<BR>
Może też co o naszym wojsku wie Jegomość?"<BR>
"Nic a nic" odpowiedział Robak obojętnie<BR>
(Widać było, że słuchał rozmowy niechętnie),<BR>
"Mnie polityka nudzi; jeżeli z Warszawy<BR>
Mam list, to rzecz zakonna, to są nasze sprawy<BR>
Bernardyńskie; cóż o tym gadać u wieczerzy?<BR>
Są tu świeccy, do których nic to nie należy".<BR>
<BR>
Tak mówiąc spójrzał zyzem, gdzie śród biesiadników<BR>
Siedział gość Moskal; był to pan kapitan Ryków;<BR>
Stary żołnierz, stał w bliskiej wiosce na kwaterze,<BR>
Pan Sędzia go przez grzeczność prosił na wieczerzę.<BR>
Ryków jadł smaczno, mało wdawał się w rozmowę,<BR>
Lecz na wzmiankę Warszawy rzekł podniósłszy głowę<BR>
"Pan Podkomorzy! Oj Wy! Pan zawsze ciekawy<BR>
O Bonaparta, zawsze Wam tam do Warszawy!<BR>
He! Ojczyzna! Ja nie szpieg, a po polsku umiem,-<BR>
Ojczyzna! ja to czuję wszystko, ja rozumiem!<BR>
Wy Polaki, ja Ruski, teraz się nie bijem,<BR>
Jest armistycjum, to my razem jemy, pijem.<BR>
Często na awanpostach nasz z Francuzem gada,<BR>
Pije wódkę; jak krzykną: ura! - kanonada.<BR>
Ruskie przysłowie: z kim się biję, tego lubię;<BR>
Gładź drużkę jak po duszy, a bij jak po szubie.<BR>
Ja mówię, będzie wojna u nas. Do majora<BR>
Płuta adiutant sztabu przyjechał zawczora:<BR>
Gotować się do marszu! Pójdziem, czy pod Turka,<BR>
Czy na Francuza. Oj, ten Bonapart figurka!<BR>
Bez Suworowa to on może nas wytuza.<BR>
U nas w pułku gadano, jak szli na Francuza,<BR>
Że Bonapart czarował, no, tak i Suwarów<BR>
Czarował; tak i były czary przeciw czarów.<BR>
Raz w bitwie, gdzie podział się? szukać Bonaparta!-<BR>
A on zmienił się w lisa, tak Suwarów w charta;<BR>
Tak Bonaparte znowu w kota się przerzuca,<BR>
Dalej drzeć pazurami, a Suwarów w kuca.<BR>
Obaczcież, co się stało w końcu z Bonapartą..."<BR>
Tu Ryków przerwał i jadł; wtem z potrawą czwartą<BR>
Wszedł służący, i raptem boczne drzwi otwarto.<BR>
<BR>
Weszła nowa osoba, przystojna i młoda;<BR>
Jej zjawienie się nagłe, jej wzrost i uroda,<BR>
Jej ubiór zwrócił oczy; wszyscy ją witali,<BR>
Prócz Tadeusza, widać, że ją wszyscy znali.<BR>
Kibić miała wysmukłą, kształtną, pierś powabną,<BR>
Suknię materyjalną, różową, jedwabną,<BR>
Gors wycięty, kołnierzyk z koronek, rękawki<BR>
Krótkie, w ręku kręciła wachlarz dla zabawki<BR>
(Bo nie było gorąca); wachlarz pozłocisty<BR>
Powiewając rozlewał deszcz iskier rzęsisty.<BR>
Głowa do włosów, włosy pozwijane w kręgi,<BR>
W pukle, i przeplatane różowymi wstęgi,<BR>
Pośród nich brylant, niby zakryty od oczu,<BR>
Świecił się jako gwiazda w komety warkoczu,<BR>
Słowem, ubiór galowy; szeptali niejedni,<BR>
Że zbyt wykwintny na wieś i na dzień powszedni.<BR>
Nóżek, choć suknia krótka, oko nie zobaczy,<BR>
Bo biegła bardzo szybko, suwała się raczéj,<BR>
Jako osóbki, które na trzykrólskie święta<BR>
Przesuwają w jasełkach ukryte chłopięta.<BR>
Biegła i wszystkich lekkim witając ukłonem<BR>
Chciała usieść na miejscu sobie zostawionem.<BR>
Trudno było; bo krzeseł dla gości nie stało,<BR>
Na czterech ławach cztery ich rzędy siedziało,<BR>
Trzeba było rzęd ruszyć lub ławę przeskoczyć;<BR>
Zręcznie między dwie ławy umiała się wtłoczyć,<BR>
A potem między rzędem siedzących i stołem,<BR>
Jak bilardowa kula toczyła się kołem.<BR>
W biegu dotknęła blisko naszego młodziana;<BR>
Uczepiwszy falbaną o czyjeś kolana<BR>
Pośliznęła się nieco i w tym roztargnieniu<BR>
Na pana Tadeusza wsparła się ramieniu.<BR>
Przeprosiwszy go grzecznie, na miejscu swym siadła<BR>
Pomiędzy nim i stryjem, ale nic nie jadła;<BR>
Tylko się wachlowała, to wachlarza trzonek<BR>
Kręciła, to kołnierzyk z brabanckich koronek<BR>
Poprawiała, to lekkim dotknieniem się ręki<BR>
Muskała włosów pukle i wstąg jasnych pęki.<BR>
<BR>
Ta przerwa rozmów trwała już minut ze cztery.<BR>
Tymczasem w końcu stoła naprzód ciche szmery,<BR>
A potem się zaczęły wpółgłośne rozmowy:<BR>
Mężczyźni rozsądzali swe dzisiejsze łowy.<A NAME="kusy"><BR>
Asesora z Rejentem wzmogła się uparta,<BR>
</A>Coraz głośniejsza kłótnia o kusego charta,<BR>
Którego posiadaniem pan Rejent się szczycił<BR>
I utrzymywał, że on zająca pochwycił;<BR>
Asesor zaś dowodził na złość Rejentowi,<BR>
Że ta chwała należy chartu Sokołowi.<BR>
Pytano zdania innych; więc wszyscy dokoła<BR>
Brali stronę Kusego albo też Sokoła,<BR>
Ci jak znawcy, ci znowu jak naoczne świadki.<BR>
Sędzia na drugim końcu do nowej sąsiadki<BR>
Rzekł półgłosem: "Przepraszam, musieliśmy siadać,<BR>
Niepodobna wieczerzy na później odkładać:<BR>
Goście głodni, chodzili daleko na pole;<BR>
Myśliłem, że dziś z nami nie będziesz przy stole".<BR>
To rzekłszy, z Podkomorzym przy pełnym kielichu<BR>
O politycznych sprawach rozmawiał po cichu.<BR>
<BR>
Gdy tak były zajęte stołu strony obie,<BR>
Tadeusz przyglądał się nieznanej osobie;<BR>
Przypomniał, że za pierwszym na miejsce wejrzeniem<BR>
Odgadnął zaraz, czyim miało być siedzeniem.<BR>
Rumienił się, serce mu biło nadzwyczajnie;<BR>
Więc rozwiązane widział swych domysłów tajnie!<BR>
Więc było przeznaczono, by przy jego boku<BR>
Usiadła owa piękność widziana w pomroku;<BR>
Wprawdzie zdała się teraz wzrostem dorodniejsza,<BR>
Bo ubrana, a ubiór powiększa i zmniejsza.<BR>
I włos u tamtej widział krótki, jasnozłoty,<BR>
A u tej krucze, długie zwijały się sploty?<BR>
Kolor musiał pochodzić od słońca promieni,<BR>
Którymi przy zachodzie wszystko się czerwieni.<BR>
Twarzy wówczas nie dostrzegł, nazbyt rychło znikła,<BR>
Ale myśl twarz nadobną odgadywać zwykła;<BR>
Myślił, że pewnie miała czarniutkie oczęta,<BR>
Białą twarz, usta kraśne jak wiśnie bliźnięta;<BR>
U tej znalazł podobne oczy, usta, lica;<BR>
W wieku może by była największa różnica:<BR>
Ogrodniczka dziewczynką zdawała się małą,<BR>
A pani ta niewiastą już w latach dojrzałą;<BR>
Lecz młodzież o piękności metrykę nie pyta,<BR>
Bo młodzieńcowi młodą jest każda kobiéta,<BR>
Chłopcowi każda piękność zda się rówiennicą,<BR>
A niewinnemu każda kochanka dziewicą.<BR>
<BR>
Tadeusz, chociaż liczył lat blisko dwadzieście<BR>
I od dzieciństwa mieszkał w Wilnie, wielkim mieście,<BR>
Miał za dozorcę księdza, który go pilnował<BR>
I w dawnej surowości prawidłach wychował.<BR>
Tadeusz zatem przywiózł w strony swe rodzinne<BR>
Duszę czystą, myśl żywą i serce niewinne;<BR>
Ale razem niemałą chętkę do swywoli.<BR>
Z góry już robił projekt, że sobie pozwoli<BR>
Używać na wsi długo wzbronionej swobody;<BR>
Wiedział, że był przystojny, czuł się rześki, młody,<BR>
A w spadku po rodzicach wziął czerstwość i zdrowie.<BR>
Nazywał się Soplica; wszyscy Soplicowie<BR>
Są, jak wiadomo, krzepcy, otyli i silni,<BR>
Do żołnierki jedyni, w naukach mniej pilni.<BR>
<BR>
Tadeusz się od przodków swoich nie odrodził:<BR>
Dobrze na koniu jeździł, pieszo dzielnie chodził,<BR>
Tępy nie był, lecz mało w naukach postąpił,<BR>
Choć stryj na wychowanie niczego nie skąpił.<BR>
On wolał z flinty strzelać albo szablą robić;<BR>
Wiedział, że go myślano do wojska sposobić,<BR>
Że ojciec w testamencie wyrzekł taką wolę;<BR>
Ustawicznie do bębna tęsknił siedząc w szkole.<BR>
Ale stryj nagle pierwsze zamiary odmienił,<BR>
Kazał, aby przyjechał i aby się żenił,<BR>
I objął gospodarstwo; przyrzekł na początek<BR>
Dać małą wieś, a potem cały swój majątek.<BR>
<BR>
Te wszystkie Tadeusza cnoty i zalety<BR>
Ściągnęły wzrok sąsiadki, uważnej kobiety<BR>
Zmierzyła jego postać kształtną i wysoką,<BR>
Jego ramiona silne, jego pierś szeroką,<BR>
I w twarz spójrzała, z której wytryskał rumieniec,<BR>
Ilekroć z jej oczyma spotkał się młodzieniec:<BR>
Bo z pierwszej lękliwości całkiem już ochłonął<BR>
I patrzył wzrokiem śmiałym, w którym ogień płonął;<BR>
Również patrzyła ona, i cztery źrenice<BR>
Gorzały przeciw sobie jak roratne świéce.<BR>
<BR>
Pierwsza z nim po francusku zaczęła rozmowę;<BR>
Wracał z miasta, ze szkoły; więc o książki nowe,<BR>
O autorów pytała Tadeusza zdania<BR>
I ze zdań wyciągała na nowo pytania;<BR>
Cóż, gdy potem zaczęła mówić o malarstwie,<BR>
O muzyce, o tańcach, nawet o rzeźbiarstwie!<BR>
Dowiodła, że zna równie pędzel, nuty, druki;<BR>
Aż osłupiał Tadeusz na tyle nauki,<BR>
Lękał się, by nie został pośmiewiska celem,<BR>
I jąkał się jak żaczek przed nauczycielem.<BR>
Szczęściem, że nauczyciel ładny i niesrogi;<BR>
Odgadnęła sąsiadka powód jego trwogi,<BR>
Wszczęła rzecz o mniej trudnych i mądrych przedmiotach:<BR>
O wiejskiego pożycia nudach i kłopotach,<BR>
I jak bawić się trzeba, i jak czas podzielić,<BR>
By życie uprzyjemnić i wieś rozweselić.<BR>
Tadeusz odpowiadał śmielej, szła rzecz daléj,<BR>
W pół godziny już byli z sobą poufali;<BR>
Zaczęli nawet małe żarciki i sprzeczki.<BR>
W końcu, stawiła przed nim trzy z chleba gałeczki,<BR>
Trzy osoby na wybór; wziął najbliższą sobie;<BR>
Podkomorzanki na to zmarszczyły się obie,<BR>
Sąsiadka zaśmiała się, lecz nie powiedziała,<BR>
Kogo owa szczęśliwsza gałka oznaczała.<BR>
<BR>
Inaczej bawiono się w drugim końcu stoła,<BR>
Bo tam wzmógłszy się nagle stronnicy Sokoła<BR>
Na partyję Kusego bez litości wsiedli:<BR>
Spór był wielki, już potraw ostatnich nie jedli.<BR>
Stojąc i pijąc obie kłóciły się strony,<BR>
A najstraszniej pan Rejent był zacietrzewiony.<BR>
Jak raz zaczął, bez przerwy rzecz swoję tokował<BR>
I gestami ją bardzo dobitnie malował.<BR>
(Był dawniej adwokatem pan rejent Bolesta</A>,<BR>
Zwano go kaznodzieją, że zbyt lubił gesta).<BR>
Teraz ręce przy boku miał, w tył wygiął łokcie,<BR>
Spod ramion wytknął palce i długie paznokcie,<BR>
Przedstawiając dwa smycze chartów tym obrazem;<BR>
Właśnie rzecz kończył: "Wyczha! puściliśmy razem<BR>
Ja i Asesor, razem, jakoby dwa kurki<BR>
Jednym palcem spuszczone u jednej dwururki;<BR>
Wyczha! poszli, a zając jak struna smyk w pole,<BR>
Psy tuż (to mówiąc, ręce ciągnął wzdłuż po stole<BR>
I palcami ruch chartów przedziwnie udawał),<BR>
Psy tuż, i hec od lasu odsadzili kawał;<BR>
Sokoł smyk naprzód, rączy pies, lecz zagorzalec,<BR>
Wysadził się przed Kusym, o tyle, o palec;<BR>
Wiedziałem, że spudłuje; szarak, gracz nie lada,<BR>
Czchał niby prosto w pole, za nim psów gromada;<BR>
Gracz szarak! skoro poczuł wszystkie charty w kupie,<BR>
Pstręk na prawo, koziołka, z nim w prawo psy głupie,<BR>
A on znowu fajt w lewo, jak wytnie dwa susy,<BR>
Psy za nim fajt na lewo, on w las, a mój Kusy<BR>
Cap !!" Tak krzycząc pan Rejent, na stół pochylony,<BR>
Z palcami swymi zabiegł aż do drugiej strony<BR>
I "cap!" Tadeuszowi wrzasnął tuż nad uchem;<BR>
Tadeusz i sąsiadka, tym głosu wybuchem<BR>
Znienacka przestraszeni właśnie w pół rozmowy,<BR>
Odstrychnęli od siebie mimowolnie głowy,<BR>
Jako wierzchołki drzewa powiązane społem,<BR>
Gdy je wicher rozerwie; i ręce pod stołem<BR>
Blisko siebie leżące wstecz nagle uciekły,<BR>
I dwie twarze w jeden się rumieniec oblekły.<BR>
&nbsp;&nbsp;&nbsp;&nbsp;&nbsp;Tadeusz, by nie zdradzić swego roztargnienia:<BR>
"Prawda, rzekł, mój Rejencie, prawda, bez wątpienia<BR>
Kusy piękny chart z kształtu, jeśli równie chwytny..."<BR>
"Chwytny? krzyknął pan Rejent, mój pies faworytny<BR>
Żeby nie miał być chwytny?" Więc Tadeusz znowu<BR>
Cieszył się, że tak piękny pies nie ma narowu,<BR>
Żałował, że go tylko widział idąc z lasu<BR>
I że przymiotów jego poznać nie miał czasu.<BR>
Na to zadrżał Asesor, puścił z rąk kieliszek,<BR>
Utopił w Tadeusza wzrok jak bazyliszek.<BR>
Asesor mniej krzykliwy i mniej był ruchawy<BR>
Od Rejenta, szczuplejszy i mały z postawy,<BR>
Lecz straszny na reducie, balu i sejmiku,<BR>
Bo powiadano o nim: ma żądło w języku.<BR>
Tak dowcipne żarciki umiał komponować,<BR>
Iżby je w kalendarzu można wydrukować:<BR>
Wszystkie złośliwe, ostre. Dawniej człek dostatni,<BR>
Schedę ojca swojego i majątek bratni,<BR>
Wszystko strwonił, na wielkim figurując świecie;<BR>
Teraz wszedł w służbę rządu, by znaczyć w powiecie<BR>
Lubił bardzo myślistwo, już to dla zabawy,<BR>
Już to że odgłos trąbki i widok obławy<BR>
Przypominał mu jego lata młodociane,<BR>
Kiedy miał strzelców licznych i psy zawołane;<BR>
Teraz mu z całej psiarni dwa charty zostały,<BR>
I jeszcze z tych jednemu chciano przeczyć chwały.<BR>
Więc zbliżył się i z wolna gładząc faworyty,<BR>
Rzekł z uśmiechem, a był to uśmiech jadowity:<BR>
"Chart bez ogona jest jak szlachcic bez urzędu,<BR>
Ogon też znacznie chartom pomaga do pędu,<BR>
A Pan kusość uważasz za dowód dobroci?<BR>
Zresztą zdać się możemy na sąd Pańskiej cioci.<BR>
Choć pani Telimena mieszkała w stolicy<BR>
I bawi się niedawno w naszej okolicy,<BR>
Lepiej zna się na łowach niż myśliwi młodzi:<BR>
Tak to nauka sama z latami przychodzi".<BR>
<BR>
Tadeusz, na którego niespodzianie spadał<BR>
Grom taki, wstał zmieszany, chwilę nic nie gadał,<BR>
Lecz patrzył na rywala coraz straszniej, srożéj...<BR>
Wtem, wielkim szczęściem dwakroć kichnął Podkomorzy.<BR>
"Wiwat!" krzyknęli wszyscy; on się wszystkim skłonił<BR>
I z wolna w tabakierę palcami zadzwonił:<BR>
Tabakiera ze złota, z brylantów oprawa,<BR>
A w środku jej był portret króla Stanisława.<BR>
Ojcu Podkomorzego sam król ją darował,<BR>
Po ojcu Podkomorzy godnie ją piastował;<BR>
Gdy w nię dzwonił, znak dawał, że miał głos zabierać;<BR>
Umilkli wszyscy i ust nie śmieli otwierać.<BR>
On rzekł: "Wielmożni Szlachta, Bracia Dobrodzieje!<BR>
Forum myśliwskim tylko są łąki i knieje,<BR>
Więc ja w domu podobnych spraw nie decyduję<BR>
I posiedzenie nasze na jutro solwuję.<BR>
I dalszych replik stronom dzisiaj nie dozwolę;<BR>
Woźny! odwołaj sprawę na jutro na pole.<BR>
Jutro i Hrabia z całym myślistwem tu zjedzie,<BR>
I Waszeć z nami ruszysz, Sędzio, mój sąsiedzie,<BR>
I pani Telimena, i panny, i panie,<BR>
Słowem, zrobim na urząd wielkie polowanie;<BR>
I Wojski towarzystwa nam też nie odmówi".<BR>
To mówiąc tabakierę podawał starcowi.<BR>
<BR>
Wojski na ostrym końcu śród myśliwych siedział,<BR>
Słuchał zmrużywszy oczy, słowa nie powiedział,<BR>
Choć młodzież nieraz jego zasięgała zdania,<BR>
Bo nikt lepiej nad niego nie znał polowania.<BR>
On milczał, szczyptę wziętą z tabakiery ważył<BR>
W palcach i długo dumał, nim ją w końcu zażył;<BR>
Kichnął, aż cała izba rozległa się echem,<BR>
I potrząsając głową rzekł z gorzkim uśmiechem:<BR>
"O, jak mnie to starego i smuci, i dziwi!<BR>
Cóż by to o tym starzy mówili myśliwi,<BR>
Widząc, że w tylu szlachty, w tylu panów gronie<BR>
Mają sądzić się spory o charcim ogonie?<BR>
Cóż by rzekł na to stary Rejtan, gdyby ożył?<BR>
Wróciłby do Lachowicz i w grób się położył!<BR>
Co by rzekł wojewoda Niesiołowski stary,<BR>
Który ma dotąd pierwsze na świecie ogary<BR>
I dwiestu strzelców trzyma obyczajem pańskim,<BR>
I ma sto wozów sieci w zamku Worończańskim,<BR>
A od tylu lat siedzi jak mnich na swym dworze?<BR>
Nikt go na polowanie uprosić nie może;<BR>
Białopiotrowiczowi samemu odmówił!<BR>
Bo cóż by on na waszych polowaniach łowił?<BR>
Piękna byłaby sława, ażeby pan taki<BR>
Wedle dzisiejszej mody jeździł na szaraki!<BR>
Za moich, panie, czasów, w języku strzeleckim<BR>
Dzik, niedźwiedź, łoś, wilk, zwany był zwierzem szlacheckim,<BR>
A zwierzę nie mające kłów, rogów, pazurów<BR>
Zostawiano dla płatnych sług i dworskich ciurów;<BR>
Żaden pan nigdy przyjąć nie chciałby do ręki<BR>
Strzelby, którą zhańbiono sypiąc w nią śrut cienki!<BR>
Trzymano wprawdzie chartów, bo z łowów wracając,<BR>
Trafia się, że spod konia mknie się biedak zając;<BR>
Puszczano wtenczas za nim dla zabawki smycze<BR>
I na konikach małe goniły panicze<BR>
Przed oczami rodziców, którzy te pogonie<BR>
Ledwie raczyli widzieć, cóż kłócić się o nie!<BR>
Więc niech Jaśnie Wielmożny Podkomorzy raczy<BR>
Odwołać swe rozkazy, i niech mi wybaczy,<BR>
Że nie mogę na takie jechać polowanie<BR>
I nigdy na nim noga moja nie postanie!<BR>
Nazywam się Hreczecha, a od króla Lecha<BR>
Żaden za zającami nie jeździł Hreczecha".<BR>
<BR>
Tu śmiech młodzieży mowę Wojskiego zagłuszył,<BR>
Wstano od stołu; pierwszy Podkomorzy ruszył,<BR>
Z wieku mu i z urzędu ten zaszczyt należy,<BR>
Idąc kłaniał się damom, starcom i młodzieży;<BR>
Za nim szedł Kwestarz, Sędzia tuż przy Bernardynie,<BR>
Sędzia u progu rękę dał Podkomorzynie,<BR>
Tadeusz Telimenie, Asesor Krajczance,<BR>
A pan Rejent na końcu Wojskiej Hreczeszance.<BR>
<BR>
Tadeusz z kilku gośćmi poszedł do stodoły,<BR>
A czuł się pomieszany, zły i niewesoły,<BR>
Rozbierał myślą wszystkie dzisiejsze wypadki,<BR>
Spotkanie się, wieczerzę przy boku sąsiadki,<BR>
A szczególniej mu słowo "ciocia" koło ucha<BR>
Brzęczało ciągle jako naprzykrzona mucha.<BR>
Pragnąłby u Woźnego lepiej się wypytać<BR>
O pani Telimenie, lecz go nie mógł schwytać;<BR>
Wojskiego też nie widział, bo zaraz z wieczerzy<BR>
Wszyscy poszli za gośćmi, jak sługom należy,<BR>
Urządzając we dworze izby do spoczynku.<BR>
Starsi i damy spały we dworskim budynku,<BR>
Młodzież Tadeuszowi prowadzić kazano,<BR>
W zastępstwie gospodarza, w stodołę na siano.<BR>
<BR>
W pół godziny tak było głucho w całym dworze<BR>
Jako po zadzwonieniu na pacierz w klasztorze;<BR>
Ciszę przerywał tylko głos nocnego stróża.<BR>
Usnęli wszyscy. Sędzia sam oczu nie zmruża:<BR>
Jako wódz gospodarstwa obmyśla wyprawę<BR>
W pole, i w domu przyszłą urządza zabawę.<BR>
Dał rozkaz ekonomom, wójtom i gumiennym,<BR>
Pisarzom, ochmistrzyni, strzelcom i stajennym,<BR>
I musiał wszystkie dzienne rachunki przezierać,<BR>
Nareszcie rzekł Woźnemu, że się chce rozbierać.<BR>
Woźny pas mu odwiązał, pas słucki, pas lity,<BR>
Przy którym świecą gęste kutasy jak kity,<BR>
Z jednej strony złotogłów w purpurowe kwiaty,<BR>
Na wywrót jedwab czarny, posrebrzany w kraty;<BR>
Pas taki można równie kłaść na strony obie,<BR>
Złotą na dzień galowy, a czarną w żałobie.<BR>
Sam Woźny umiał pas ten odwiązywać, składać;<BR>
Właśnie tym się zatrudniał i kończył tak gadać:<BR>
<BR>
"Cóż złego, że przeniosłem stoły do zamczyska?<BR>
Nikt na tym nic nie stracił, a Pan może zyska,<BR>
Bo przecież o ten zamek dziś toczy się sprawa.<BR>
My od dzisiaj do zamku nabyliśmy prawa,<BR>
I mimo całą strony przeciwnej zajadłość<BR>
Dowiodę, że zamczysko wzięliśmy w posiadłość<BR>
Wszakże kto gości prosi w zamek na wieczerzę,<BR>
Dowodzi, że posiadłość tam ma albo bierze;<BR>
Nawet strony przeciwne weźwiemy na świadki:<BR>
Pamiętam za mych czasów podobne wypadki".<BR>
<A NAME="trybunal"><BR>
Już Sędzia spał. Więc Woźny cicho wszedł do sieni,<BR></A>
Siadł przy świecy i dobył książeczkę z kieszeni,<BR>
Która mu jak Ołtarzyk Złoty zawsze służy,<BR>
Której nigdy nie rzuca w domu i w podróży.<BR>
Była to trybunalska wokanda: tam rzędem<BR>
Stały spisane sprawy, które przed urzędem<BR>
Woźny sam głosem swoim przed laty wywołał<BR>
Albo o których później dowiedzieć się zdołał.<BR>
Prostym ludziom wokanda zda się imion spisem,<BR>
Woźnemu jest obrazów wspaniałych zarysem.<BR>
Czytał więc i rozmyślał: Ogiński z Wizgirdem,<BR>
Dominikanie z Rymszą, Rymsza z Wysogirdem,<BR>
Radziwiłł z Wereszczaką, Giedrojcie z Rdułtowskim,<BR>
Obuchowicz z kahałem, Juraha z Piotrowskim,<BR>
Maleski z Mickiewiczem, a na koniec Hrabiaˇ<BR>
Z Soplicą: i czytając, z tych imion wywabia<BR>
Pamięć spraw wielkich, wszystkie procesu wypadki,<BR>
I stają mu przed oczy sąd, strony i świadki;<BR>
I ogląda sam siebie, jak w żupanie białym,<BR>
W granatowym kontuszu stał przed trybunałem,<BR>
Jedna ręka na szabli, a drugą do stoła<BR>
Przywoławszy dwie strony: "Uciszcie się!" woła.<BR>
Marząc i kończąc pacierz wieczorny, pomału<BR>
Usnął ostatni w Litwie Woźny trybunału.<BR>
<A NAME="europa"><BR>
Takie były zabawy, spory w one lata<BR>
</A>Śród cichej wsi litewskiej, kiedy reszta świata<BR>
We łzach i krwi tonęła, gdy ów mąż, bóg wojny,<BR>
Otoczon chmurą pułków, tysiącem dział zbrojny,<BR>
Wprzągłszy w swój rydwan orły złote obok srebrnych,<BR>
Od puszcz Libijskich latał do Alpów podniebnych,<BR>
Ciskając grom po gromie, w Piramidy, w Tabor,<BR>
W Marengo, w Ulm, w Austerlitz. Zwycięstwo i Zabor<BR>
Biegły przed nim i za nim. Sława czynów tylu,<BR>
Brzemienna imionami rycerzy, od Nilu<BR>
Szła hucząc ku północy, aż u Niemna brzegów<BR>
Odbiła,się, jak od skał, od Moskwy szeregów,<BR>
Które broniły Litwę murami żelaza<BR>
Przed wieścią dla Rosyi straszną jak zaraza.<BR>
&nbsp;&nbsp;&nbsp;&nbsp;&nbsp;Przecież nieraz nowina, niby kamień z nieba,<BR>
Spadała w Litwę; nieraz dziad żebrzący chleba,<BR>
Bez ręki lub bez nogi, przyjąwszy jałmużnę,<BR>
Stanął i oczy wkoło obracał ostróżne.<BR>
Gdy nie widział we dworze rosyjskich żołnierzy<BR>
Ani jarmułek, ani czerwonych kołnierzy,<BR>
Wtenczas, kim był, wyznawał: był legijonistą,<BR>
Przynosił kości stare na ziemię ojczystą,<BR>
Której już bronić nie mógł. - Jak go wtenczas cała<BR>
Rodzina pańska, jak go czeladka ściskała<BR>
Zanosząc się od płaczu! On za stołem siadał<BR>
I dziwniejsze od baśni historyje gadał.<BR>
On opowiadał, jako jenerał Dąbrowski<BR>
Z ziemi włoskiej stara się przyciągnąć do Polski,<BR>
Jak on rodaków zbiera na Lombardzkim polu;<BR>
Jak Kniaziewicz rozkazy daje z Kapitolu<BR>
I zwycięzca, wydartych potomkom Cezarów<BR>
Rzucił w oczy Francuzów sto krwawych sztandarów;<BR>
Jak Jabłonowski zabiegł, aż kędy pieprz rośnie,<BR>
Gdzie się cukier wytapia i gdzie w wiecznej wiośnie<BR>
Pachnące kwitną lasy; z legiją Dunaju<BR>
Tam wódz Murzyny gromi, a wzdycha do kraju.<BR>
<BR>
Mowy starca krążyły we wsi po kryjomu;<BR>
Chłopiec, co je posłyszał, znikał nagle z domu,<BR>
Lasami i bagnami skradał się tajemnie,<BR>
Ścigany od Moskali, skakał kryć się w Niemnie<BR>
I nurkiem płynął na brzeg Księstwa Warszawskiego,<BR>
Gdzie usłyszał głos miły: "Witaj nam, kolego!"<BR>
Lecz nim odszedł, wyskoczył na wzgórek z kamienia<BR>
I Moskalom przez Niemen rzekł: "Do zobaczenia!"<BR>
Tak przekradł się Gorecki, Pac i Obuchowicz,<BR>
Piotrowski, Obolewski, Rożycki, Janowicz,<BR>
Mierzejewscy, Brochocki i Bernatowicze,<BR>
Kupść, Gedymin i inni, których nie policzę;<BR>
Opuszczali rodziców i ziemię kochaną,<BR>
I dobra, które na skarb carski zabierano.<BR>
<BR>
Czasem do Litwy kwestarz z obcego klasztoru</A><BR>
Przyszedł, i kiedy bliżej poznał panów dworu,<BR>
Gazetę im pokazał wyprutą z szkaplerza;<BR>
Tam stała wypisana i liczba żołnierza,<BR>
I nazwisko każdego wodza legijonu,<BR>
I każdego z nich opis zwycięstwa lub zgonu.<BR>
Po wielu latach pierwszy raz miała rodzina<BR>
Wieść o życiu, o chwale i o śmierci syna;<BR>
Brał dom żałobę, ale powiedzieć nie śmiano,<BR>
Po kim była żałoba, tylko zgadywano<BR>
W okolicy; i tylko cichy smutek panów<BR>
Lub cicha radość była gazetą ziemianów.<BR>
<BR>
Takim kwestarzem tajnym był Robak podobno:<BR>
Często on z panem Sędzią rozmawiał osobno;<BR>
Po tych rozmowach zawsze jakowaś nowina<BR>
Rozeszła się w sąsiedztwie. Postać Bernardyna<BR>
Wydawała, że mnich ten nie zawsze w kapturze<BR>
Chodził i nie w klasztornym zestarzał się murze.<BR>
Miał on nad prawym uchem, nieco wyżej skroni,<BR>
Bliznę wyciętej skóry na szerokość dłoni<BR>
I w brodzie ślad niedawny lancy lub postrzału,<BR>
Ran tych nie dostał pewnie przy czytaniu mszału.<BR>
Ale nie tylko groźne wejrzenie i blizny,<BR>
Lecz sam ruch i głos jego miał coś żołnierszczyzny.<BR>
<BR>
Przy mszy, gdy z wzniesionymi zwracał się rękami<BR>
Od ołtarza do ludu, by mówić: "Pan z wami",<BR>
To nieraz tak się zręcznie skręcił jednym razem,<BR>
Jakby prawo w tył robił za wodza rozkazem,<BR>
I słowa liturgiji takim wyrzekł tonem<BR>
Do ludu, jak oficer stojąc przed szwadronem.<BR>
Postrzegali to chłopcy służący mu do mszy.<BR>
Spraw także politycznych był Robak świadomszy<BR>
Niźli żywotów Świętych, a jeżdżąc po kweście,<BR>
Często zastanawiał się w powiatowym mieście;<BR>
Miał pełno interesów: to listy odbierał,<BR>
Których nigdy przy obcych ludziach nie otwierał,<BR>
To wysyłał posłańców, ale gdzie i po co,<BR>
Nie powiadał; częstokroć wymykał się nocą<BR>
Do dworów pańskich, z szlachtą ustawicznie szeptał<BR>
I okoliczne wioski dokoła wydeptał,<BR>
I w karczmach z wieśniakami rozprawiał niemało,<BR>
A zawsze o tym, co się w cudzych krajach działo.<BR>
Teraz Sędziego, który już spał od godziny,<BR>
Przychodzi budzić; pewnie ma jakieś nowiny.
<BR>

</body>
</html>
